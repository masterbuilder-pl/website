---
title: Kompletowanie zestawów Lego.
date: 2025-07-26
layout: layout.njk
image: /public/articles/zestawiki.jpg
tags: [post, news, sets]
language: pl
---

## Jak kompletować zestawy Lego?
Praktycznie każdy fan Lego ma jakiś rozłożony lub nieskompletowany zestaw. Wiele z was zapewne chciałoby taki zestaw odbudować. Tutaj dowiecie się jak się do tego zabrać. 
1.	Podzielcie swoje luźne klocki na kolory (jeśli macie rozłożone zestawy na pewno jakieś musicie mieć) – to ułatwi wam wasze dalsze działania.
2.	Jeśli macie jakieś własne budowle, jest szansa że to właśnie tam znajdziecie część swoich klocków do zestawu. Mogą się one także znajdować w jakichś pudełkach, lub są doczepione do zestawów. Kompletując zestaw, weźcie pod uwagę możliwość rozłożenia swoich zestawów
3.	Następnie wyszukajcie w internecie „swój zestaw i LEGO”. Jednym z pierwszych linków będzie ten ze strony Lego musicie w niego kliknąć. Wyświetli wam się dany zestaw. Teraz będziecie musieli znaleźć po prawej stronie (może będzie trzeba trochę zjechać w dół), napis „Instrukcje składania”. Klikacie w to, następnie pobieracie plik pdf ostatniej instrukcji i zjeżdżacie na sam dół instrukcji, do listy elementów. Drukujecie ostatnie strony (z listą elementów). W przypadku, kiedy nie możecie tego zrobić, będziecie musieli kompletować w troszkę inny sposób. 
4.	Jak już macie wydrukowane ostatnie strony, będziecie po kolei odhaczać elementy, które znajdziecie. Załóżcie sobie jakieś pudełko, do którego będziecie wkładać „odhaczone” elementy, aby nie pomieszały się z innymi. Tutaj pomoże wam podział klocków na kolory. Jeśli nie mogliście wydrukować ostatnich stron, możecie delikatnie ołówkiem pisać w instrukcji, które klocki już znaleźliście.

Wydrukowana strona z instrukcji z "odhaczonymi" elementami:

<img src="/public/articles/lista.jpg" alt="'lista'" class="post-image" />

5.	W ten sposób dochodzimy do końca. Ale nie! Brakuje kilku, czy kilkunastu elementów. To naturalne. Elementy mogły się gdzieś zapodziać. Możecie ich jeszcze poszukać, a gdy już nie macie siły, po prostu kupcie je na bricklinku, serwisie PaB na stronie Lego, albo na innych stronach, na których możecie zakupić pojedyncze klocki. 
6.	Gdy klocki jeszcze są w dostarczane, lub nie chcecie ich zamawiać, poszukajcie jakichś zamienników, lub kiedy nie są konieczne, po prostu je pomińcie. Możecie już złożyć swój zestaw.

Jest to bardzo czasochłonny sposób, ale najmniej spośród tych, które istnieją. Szczególnie jeśli macie do odbudowania nie jeden zestaw, a kilka, podział na kolory bardzo przyspieszy ten proces. Możecie także składać zestaw i po kolei szukać elementów (tak jak w instrukcji), ale zajmie to zdecydowanie dużo więcej czasu, niż sposób, którym się z wami podzieliłem. 
Może macie też marzenie – zestaw, który jest bardzo stary i drogi. Możecie spróbować skompletować go w ten sam sposób – poszukać trochę elementów w domu, a resztę kupić przez internet, lub w stacjonarnych sklepach, gdzie można kupić klocki na wagę. W ten sposób ja, kupując klocki do zestawu zaoszczędziłem około 200 zł (Oczywiście nie miałem figurek).

## 🔗 Dodatkowe wskazówki

Jeśli masz do czynienia z *naprawdę* dużą stertą nieposortowanych klocków LEGO i chcesz zidentyfikować, jakie zestawy się tam znajdują przed rozpoczęciem odbudowy, gorąco polecam ten świetny [poradnik na Reddicie dotyczący korzystania z BrickLinka do identyfikacji zestawów](https://www.reddit.com/r/lego/comments/1agdgog/how_to_search_for_sets_on_bricklink/?rdt=55216).

Poradnik zawiera m.in.:
- Jak korzystać z wyszukiwania wielu elementów na BrickLinku, aby rozpoznać zestaw na podstawie kilku unikalnych części  
- Jak połączyć konto z Brickset, żeby śledzić swoją kolekcję  
- Jak wykorzystać minifigurki i ozdobione elementy do szybszej identyfikacji  
- Jak tworzyć listy “wanted” na BrickLinku jako checklisty do odbudowy  

Osobiście wolę zaczynać od sortowania kolorami i pracy z instrukcjami (fizycznymi lub w PDF), ale ich podejście świetnie się sprawdza, gdy nie masz pojęcia, co znajduje się w kolekcji albo brakuje Ci instrukcji.

Obie metody mogą się świetnie uzupełniać — szczególnie jeśli chcesz odbudować wiele zestawów przy minimalnych zakupach. Możliwe, że zaktualizuję ten poradnik w przyszłości, łącząc oba podejścia.